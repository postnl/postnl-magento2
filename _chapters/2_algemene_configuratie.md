## Algemene configuratie en accountinformatie
Nadat de PostNL extensie is geïnstalleerd is deze in de backend van de Magento webshop terug te vinden onder *Winkels → Configuratie → Sales → PostNL*.

### Accountinstellingen
Om gebruik te kunnen maken van de extensie dient u eerst de Accountinstellingen en het adres van de afzender in te stellen.

![Algemene configuratie]({{ site.baseurl }}/assets/images/2_algemene_configuratie.png "Magento 2 Admin")

De PostNL Magento 2 extensie kan in zowel de live modus als in de test modus draaien. De benodigde gegevens (Klantnummer, Klantcode, Api Key en BLS locatiecode) zijn terug te vinden in uw PostNL account. Indien u nog geen klant bent van PostNL dan kunt u zich [hier aanmelden](https://www.postnl.nl/zakelijk/e-commerce/flexibele-bezorgopties).
Het aanvragen van een API key kan gedaan worden via MijnPostNL, doorloop hiervoor [deze stappenkaart](https://www.postnl.nl/Images/aanvragen-api-key-stappenkaart_tcm10-200445.pdf).

Nadat de gegevens ingevuld zijn, sla dan de configuratie op en klik op *Valideer API Gegevens*. Wanneer de gegevens correct zijn, dan verschijnt er een succes bericht.

Adres van de afzender
Om de extensie te kunnen gebruiken is het noodzakelijke om een afzender adres in te voeren. De keuze voor het land zal invloed hebben op de verzendopties die er aangeboden kunnen worden binnen de webshop.

