## Productinstellingen
Binnen de PostNL extensie is het mogelijk om op productniveau specifieke instellingen te maken die alleen voor dat product van toepassing zijn. Standaard verschijnen deze opties in een losse tab in de backend wanneer een product wordt geopend.
![Productinstellingen]({{ site.baseurl }}/assets/images/9_productinstellingen.png "PostNL Magento 2 productinstellingen")

Per product kan er worden aangegeven wat voor een soort product het is, standaard worden deze op `normaal` gezet. Voor de opties `Brievenbuspakje` en ` Extra@Home` zijn aanvullende instellingen mogelijk.

Voor Extra@Home kan het pakket aantal ingesteld worden om het aantal colli te berekenen. Daarnaast moet er voor Extra@Home ook het volume in kubieke centimeters opgegeven worden. Deze instellingen worden alleen gebruikt wanneer er sprake is van een Extra@Home verzending.

Bij brievenbuspakje kan de maximale hoeveelheid per brievenbuspakje ingesteld worden om te bepalen of een pakketje als brievenbuspakje verstuurd kan worden. 
Ter voorbeeld: wanneer de maximale hoeveelheid op 4 wordt gezet voor product A en 2 voor product B, dan kan een consument product A 2x en product B 1x kopen en zal dat als brievenbuspakje worden verzonden. Wordt dit aantal overtroffen, dan zal het als een standaard verzending worden gezien.

Per product kan ook een aparte overkomstduur worden ingesteld. Wanneer er in de winkelwagen producten zitten met een verschillende overkomstduur, dan wordt er gekeken naar de langste overkomstduur.
Tot slot kan er nog per product aangegeven worden of de bezorgdagen weergegeven moeten worden, wanneer een product met deze instelling in de winkelwagen zit dan worden er geen bezorgdagen weergegeven ongeacht de andere producten in de winkelwagen.

